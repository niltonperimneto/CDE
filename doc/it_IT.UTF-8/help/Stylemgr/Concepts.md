
# Informazioni generali sulla Gestione degli stili


Prima di utilizzare la Gestione degli stili, leggere la sezione seguente.


# Colori dello spazio di lavoro


Il tipo di monitor e l'impostazione del Numero di colori determinano il numero dei pulsanti disponibili nelle tavolozze. Per limitare al minimo il numero dei colori occupati dal desktop, l'impostazione predefinita è Più colori per le applicazioni. Per aumentare il numero di pulsanti della tavolozza, è possibile selezionare Più colori per il desktop nel riquadro di dialogo Numero di colori da utilizzare e quindi riavviare la sessione corrente.

Il numero massimo dei colori utilizzabili dipende dal tipo di monitor. È comunque possibile ridurre il numero di colori usati dal desktop selezionando un'opzione appropriata nel riquadro di dialogo Numero di colori.

Ad esempio, se è stata selezionata l'opzione Più colori per il desktop nel
riquadro di dialogo Numero di colori da utilizzare e occorre eseguire
un'applicazione che fa un uso avanzato del colore, ad esempio un programma
di CAD, è consigliabile ridurre il numero dei colori impiegati dal
desktop. In questo caso, perciò, sarà preferibile scegliere le opzioni
Più colori per le applicazioni o Massimo di colori per le applicazioni.