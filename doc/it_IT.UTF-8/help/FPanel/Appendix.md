
# Pannello principale
Pannello principale

Il Pannello principale è la finestra orizzontale che compare nella parte inferiore dello schermo. Contiene una serie di controlli di uso frequente, tra cui i commutatori per la selezione dello spazio di lavoro.
# Pannelli secondari
pannello secondario

Se sopra un controllo del Pannello principale si trova un pulsante con una freccia, significa che a quel controllo è associato a un pannello secondario. I pannelli secondari contengono una serie aggiuntiva di controlli.
Per visualizzare il pannello secondario è sufficiente fare clic sulla freccia.

I pannelli secondari contengono sempre i due elementi seguenti:

Il controllo Installare icona, che consente di personalizzare il pannello secondario.

Una copia del controllo che compare nel Pannello principale.
# Controlli del Pannello principale


Alcuni dei controlli del Pannello principale sono pulsanti per l'avvio delle applicazioni.

Altri sono aree di rilascio &emdash; su cui è possibile ad esempio rilasciare un file trascinato dalla Gestione di file o dalla Gestione di applicazioni. Altri ancora, come l'orologio, la data e la spia di occupato, sono indicatori.

Tra i controlli del Pannello principale che avviano un'applicazione facendovi clic vi sono i pulsanti della Gestione di file e della Gestione degli stili.

Tra i controlli che fungono da aree di rilascio vi sono il pulsante della stampante e quello del Cestino. Su questi controlli è possibile rilasciare i file trascinati dalla Gestione di file o dalla Gestione di applicazioni.

L'orologio e la spia di occupato sono semplici indicatori di un determinato stato del sistema. Altri controlli hanno una duplice funzione; ad esempio, i controlli dell'Agenda e della Posta elettronica fungono sia da indicatori, sia da pulsanti per l'avvio delle applicazioni corrispondenti.